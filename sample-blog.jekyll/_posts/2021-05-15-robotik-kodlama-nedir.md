---
layout: post
title: "Robotik Kodlama Nedir?"
date: 2021-05-15 15:00:00 +0300
categories: jekyll update
---

![Post Image](https://blog.berkaygebes.me/wp-content/uploads/2021/04/picography-robot-white-artificial-intelligence-alex-knight-small.jpg)

Öncelikle robotik kodlamanın ne olduğuyla başlamak gerekir. Robotik kodlama elektronik devreler yardımı ile kodlama dilleri kullanılarak ihtiyaç duyulan yönde komut verme işlemine denmektedir. Özellikle makine kontrol sistemi, bilgisayar gibi birçok alanda hayatımızı kolaylaştırmaya olanak sağlamaktadır. 

# Robotik Kodlamanın Katkıları

Sürekli gelişen teknolojiyle beraber yenilikçi ve üretim odaklı teknolojilere de aynı oranda ihtiyaç duyulmaktadır. Gelişmiş ülkeler bu ihtiyacın farkında olduklarından dolayı erken yaşta çocuklara yönelik kodlama ve robotik eğitimlere yer açmaktadırlar. Bu şekilde de çocuklar erken yaşta kodlama ve temel düzeyde robotik alanlarda bilgi sahibi olmaktadırlar. Analitik düşünme gibi daha birçok 21. Yüzyıl becerilerini kazandırmaya fayda sağlayan Robotik Kodlama, günümüzde özellikle son zamanların popüler eğitim modellerinden biri haline gelmeye başlamış olurlar. Okul öncesi eğitim açısından ise baktığımızda Robotik Kodlama ile çocuklar algoritmik problemler çözebilmekteyken mantıksal ve sıralı düşünerek olayları gerçekçi örüntüleyebilen 21. Yüzyıl becerileri ile donanımlı bireyler olarak yetişmektedirler. 

# Robotik Kodlamanın Faydaları Nelerdir?

* Robotik Kodlama öncelikle 3 boyutlu düşünme, şekil ve uzay algısının gelişmesini sağlamaktadır. 
* Robotik Kodlama aynı zamanda hayal gücü ve ince motor becerilerinin de gelişimini sağlamakta becerilerin gelişimiyle beraber de üretme ve buluş yapma duygularının pekiştirilmesini sağlamaktadır.
* Yine Robotik Kodlama bireylerin, yetenek ve gelişimine uygun ürünler oluşturmasına fırsat vererek, kendi yaş grubundan daha ileri düzeyde kazanımlar sağlamaktadır.

# Robotik Kodlama Nasıl Yapılmaktadır? 

Robotik kodlamanın yapılması artık gerçekten de çok basit. Özellikle bizim gibi internet çağı neslinin sadece robotik kodlama değil, birçok alanda çok kısa sürelerde bilgi sahibi olmaları mümkün olmaktadır. Bunun için ise interneti doğru bir şekilde kullanabilmek önem arz etmektedir. İnternette videolar aracılığı ile doğru kelimeler üzerinden robotik kodlamanın nasıl yapıldığını görmek ve de öğrenmek son derece basittir.

Özellikle birçok robot seti olması bu işi daha da kolay kılmaktadır. Evet dediğimiz gibi birçok robot seti bulunmakta bunlar arduino, mblock, robotis, lego. vb.. Her robotun ise kendine göre kodlaması ve yazılım araçları bulunmakta. Block şeklinde Scratch gibi kodlama istiyorsanız mblock kullanabilirsiniz. Arduino da ise kendinize yazabilirsiniz veya block şeklinde Scratch gibi kodlayabilirsiniz. Robotiste ve Lego da kendi yazılım ara yüzünde sizlere ayarlamaları ve algoritmasını kurarak yazılımını hazırlamaktadır. Bilgisayarınızda kullandığınız bu robotların kodlarını yazmak için yazılımını kuruyorsunuz. Daha sonrasında robotu bilgisayarınıza bir kablo ile bağlayıp kodları robotlara yüklüyorsunuz. 